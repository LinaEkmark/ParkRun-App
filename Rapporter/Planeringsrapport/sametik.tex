\section{Samhälleliga och etiska aspekter}

Med detta projekt är målet att förenkla arbetet för volontärorganisationen parkrun, genom att förenkla hela processen, från planering av evenemang till utförande av löpturen. Detta sparar tid hos organisatörer och kan även leda till att volontärarbetet anses mer attraktivt. För en organisation som bygger på volontärer är detta ett viktigt steg i det logistiska arbetet, då det alltid behöver finnas arbetare för att upprätthålla kontinuerliga Parkrun-lopp. Parkrun har som vision att göra världen till en gladare och mer hälsosam plats. De hoppas åstadkomma detta genom trevliga och gratis motionslopp varje vecka \cite{omOss}. Detta motiv bidrar till ett träningsalternativ som är tillgängligt för alla, vilket är viktigt för folkhälsan i samhället.